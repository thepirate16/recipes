Ingredients

    2 llesques de pa de pagès, d'un centímetre de gruix com a molt
    2 tomàquets ben madurs i vermells a l'interior
    oli d'oliva
    sal

Preparació

Talleu els tomàquets per la meitat. Han de ser ben madurs i no àcids. Fregueu amb l'interior del tomàquet tota la superfície de cada llesca de pa, per les dues bandes i tant a la molla com per fora. Feu servir tants tomàquets com calgui perquè tota la superfície de la llesca quedi envermellida. Poseu les dues llesques, una al costat de l'altra, en un plat, i regueu-les amb un setrill ple d'un bon oli d'oliva. Espolseu una mica de sal pel damunt.
Pa amb tomàquet i pernil.
Notes
Cal menjar-lo de seguida perquè no s'estovi.


source: https://ca.wikibooks.org/wiki/Llibre_de_cuina/Receptes/Pa_amb_tomàquet
